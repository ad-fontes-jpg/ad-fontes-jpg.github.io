---
layout: post
title:  "2017-01-04 (B)"
---

![](/assets/2017-01-04-b.jpg)

Kto w twórczości ma łatwiej -- ten, co ma talent plastyczny, ale brak mu kreatywności, czy może pełna pomysłów głowa bez zdolności manualnych? Jeżeli chodzi o stworzenie czegoś naprawdę legendarnego, to ani jeden, ani drugi tego nie zrobi. Ale jeżeli nasze ambicje nie są aż takie wygórowane, to z pewnością ręka jest ważniejsza od mózgu. Można stosować pewne szablonowe rozwiązania, które zawsze, o ile ładnie zrobione, będą się podobać. Takim przypadkiem są np. naturalistyczne kreacje kanonów słodkości. Jeżeli weźmie się cokolwiek powszechnie znanego z niewinności i przedstawi się w obleśnej formie, to sukces murowany. A jak się doda do tego jeszcze jakieś sensowne przesłanie, to już w ogóle.

Komputerowy rysunek zatytułowany "21-letni Kubuś Puchatek" to dzieło meksykańskiego rysownika Salvadora Cueto. Grafika z kategorii "ruining childhood" została po raz pierwszy opublikowane w serwisie DeviantART w 2004 roku. Zdobyła rozgłos najpierw wewnątrz samego portalu, ciesząc się niesłabnącą popularnością aż do 2013 roku. Opublikowana został na licencji Creative Commons-Uznanie autorstwa-Bez dzieł zależnych 3.0, co oznacza, że grafikę można legalnie rozpowszechniać (a nawet sprzedawać), ale nie wolno jej modyfikować i należy wspominać autora oraz licencję. Warunki te, chociaż bardzo liberalne, nie zostały spełnione w najpopularniejszej wersji tego rysunku w Internecie. Przysłowiowy "ktoś" usunął sygnaturę autora oraz poszerzył zielone tło, czyniąc zeń tapetę komputerową. W takiej to formie grafika rozpowszechniała się w sieci, do dziś mając przeszło 200 mirrorów, pomimo powstania 13 lat temu.

Salvador Cueto nie stworzył więcej równie popularnych dzieł. Rysownikiem był porządnym, dostawał propozycje tworzenia za pieniądze, ale od dawna nie stworzył nic nowego (chociaż DeviantArta odwiedza nadal, acz sporadycznie). Trochę szkoda -- ciekawe co wymyśliłby jeszcze umysł, który potrafił wyprojektować, do czego doprowadzą misia o bardzo małym rozumku jego nawyki żywieniowe.

-------
* [Strona na DeviantArcie Salvadora Cueto](http://cueto.deviantart.com/)

