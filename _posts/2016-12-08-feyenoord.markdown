---
layout: post
title:  "2016-12-08"
---

![](/assets/2016-12-08.jpg)

Sport to bardzo płodna i wdzięczna dziedzina, jeżeli chodzi o wiralne grafiki. Ogromne emocje, dużo ludzi, wszystko dzieje się szybko, a wokół grono napalonych fotografów, którzy nie przepuszczą najmniejszemu ujęciu, które nadaje się do opublikowania.

Dzisiaj przedstawiamy absolutny klasyk, zdjęcie posiadające przeszło 6,5 tys. mirrorów w sieci, które widział prawdopodobnie każdy, kto odwiedza w Internecie coś więcej niż pocztę i stronę swojego banku. Jednocześnie mało kto wie, kto jest jego autorem. A jest nim nie byle jaki zdjęciołap, ale sam Jasper Juinen.

Najpierw może o samym zdjęciu. Fotografia przedstawia młodego fana (chuligana? kibola...?) holenderskiej drużyny piłkarskiej Feyenoord. Zdjęcie wykonano w 2002 roku na stadionie de Kuip w Rotterdamie. Tłem dla zarejestrowanego zdarzenia był mecz Pucharu UEFA (obecnie Ligi Europy), a konkretnie finał tych rozgrywek, podczas którego niderlandzcy gospodarze podejmowali Borussię Dortmund. Niemcy przegrali 2:3.

Zdjęcie rozeszło się błyskawicznie, równie szybko straciło swoją przynależność do autora. A przecież Jasper Juinen to założyciel hiszpańskiej gałęzi Getty Images, fotoreporter Reutersa, naczelny oddziału w Associated Press, kolaborant takich tytułów jak Time, Newsweek, Washington Post, The Guardian, Le Monde etc. Pierwsze fotografie wywoływał w wieku 12 lat, skończył wcześniej szkołę i zatrudnił się w laboratorium fotograficznym. Kariera potoczyła się dość szybko, wybił się na współpracy z Reutersem i holenderską agencją prasową ANP (jako jej reporter właśnie wykonał niżej zamieszczone zdjęcie). Zajmował się głównie dokumentowaniem wiadomości i wydarzeń sportowych, później zaczął również fotografować życie codzienne. W swoich pracach stara się pozostać oddzielonym obserwatorem i odtwarzać rzeczywistość najwierniej jak się da. Nadal mieszka w Utrechcie.

-------
* [Strona internetowa Jaspera Juinena](http://www.jasperjuinen.com/)
* [Facebook Jaspera Juinena](https://web.facebook.com/juinen)