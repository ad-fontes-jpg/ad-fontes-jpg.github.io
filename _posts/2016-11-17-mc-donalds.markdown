---
layout: post
title:  "2016-11-17"
---

![](/assets/2016-11-17.jpg)

Zdjęcie przedstawiające dwóch chłopców pałaszujących dobrocie z McDonald's jest jednym z popularniejszych w Internecie materiałów wyśmiewających otyłość w Stanach Zjednoczonych. Mało kto jednak zdaje sobie sprawę, jaka naprawdę historia kryje się za tym ujęciem. Scena pochodzi z kompletnie z innego rejonu niż Ameryka, mianowicie -- z Gruzji. Bystre oko powinno dostrzec znajdujący się w lewym górnych rogu plakat z charakterystycznym gruzińskim pismem. Fotografia została wykonana w 2003 roku w Tbilisi. Autorem jest Shakh Aivazov -- doświadczony reporter współpracujący z Associated Press, którego ujęcia od lat kreują na Zachodzie obraz Kaukazu.

Chłopiec władczo wskazujący palcem ma na imię Dżambulat i jest Rosjaninem. Na zdjęciu ma 4 lata i waży 56 kilogramów. Dżambulat Chatochow jest wpisany do Księgi Rekordów Guinnessa jako najcięższe dziecko świata. Obecnie ma lat 17 i waży ponad 200 kilo. Mama jest dumna z masy syna i ma nadzieję, że któregoś dnia zostanie on zawodowym sumitą. Pierwszą zapaśniczą walkę stoczył właśnie w wieku 4 lat z 5-letnim Gruzinem Gyorgym Bibilaurim (51 kg), który to znajduje się po lewej stronie zdjęcia. Chociaż dieta z pewnością miała wpływ na wygląd chłopców, to naukowcy są zgodni, że główną przyczyną są naturalne predyspozycje. Dżambik w wieku 9 lat mógł poszczycić się szkieletem odpowiednim dla 15-latka. Dopingu nie wykryto.

----
* [Więcej cudownych zdjęć Shakha Aivazova](http://www.apimages.com/Search?query=SHAKH+AIVAZOV)
* [Facebook Shakha Aivazova](https://web.facebook.com/profile.php?id=100004456295612)