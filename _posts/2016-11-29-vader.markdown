---
layout: post
title:  "2016-11-29"
---

![](/assets/2016-11-29.jpg)

Czy odkopywanie rzeczy, które swoje czasy świetności miały 10 lat temu to odgrzewanie starego kotleta czy uprawianie szlachetnej sztuki cyber-archeologii? Jakby nie patrzeć większość ze współczesnych internautów jest słabo zaznajomiona z tym, co było popularne w 2006 roku. A dobre rzeczy należy przypominać, jak stare by nie były.

A wtedy właśnie w sieci, poprzez blogi tematyczne (co stanowiło wówczas znacznie ważniejszy niż dziś kanał rozpowszechniania się kontentu) internetową sławę zdobywał Eric Poulton. Wtedy to na nieistniejącej już dziś stronie "whereismyeyeball.com" opublikował serię czarno-białych rysunków przedstawiających postaci i elementy ze świata Gwiezdnych Wojen... w konwencji steampunku.

Ze steampunkiem jest trochę jak z azjatyckim popem -- wszędzie natrafi się na grupkę fanów, nachalnie promująca swój ukochany styl, w końcu zaczyna się przechodzić obok tego gatunku obojętnie, aż znienacka wyrasta "Gangnam Style". Eric Proton (taką artystyczną modyfikację swojego nazwiska stosuje sam autor) błyskotliwy pomysł łączący dwa chodliwe tematy zespoił kunsztownym wykonaniem. Musiałby mieć straszliwego pecha, żeby nie odnieść sukcesu.

Seria przedstawia Lorda Vadera (ukazanego poniżej), Gwiazdę Śmierci, Admirała Ackbara, Ksężniczkę Leię, Obi Wana-Kenobiego, Jabbę oraz Hana Sola i Chewbaccę (chociaż Ci ostatni bardziej wyglądają jak Kudłaty i Scooby-Doo). Seria została promowana na takich serwisach jak Boing Boing, SFX Magazine czy Geek Magazine, czyli wśród środowiska fanów fantasy i ciekawostek internetowych.

Rysunki nie są jednak główną domeną Erica Protona. Swoją karierę zaczął od tworzenia modów do strzelanki Unreal Torurnament, za które w 2003 dostał nagrodę. Jest Kanadyjczykiem, ukończył szkołę artystyczną w Vancouver na kierunku Game Art & Design. Tworzy przede wszystkim tła i elementy do gier, w tym pixel-arty. Pracował w różnych studiach, współpracując przy takich kanadyjskich produkcjach jak "Pop Bugs", "Knight & Dragons" czy "Implode" (czyli raczej gry typu "addictive").

Eirc stale tworzy i wrzuca swoje dzieła do internetu, chociaż ostatnio to głównie tworzone komputerowo pejzaże z tematu fantastyki.

-------
* [Strona Erica Protona](http://www.ericproton.com/)
* [Facebook Erica Protona](https://web.facebook.com/eric.poulton)
* [Zarchiwizowana kolekcja Steampunk Star Wars](https://web.archive.org/web/20080404031841/http://www.whereismyeyeball.com/2d/starwars.html)
